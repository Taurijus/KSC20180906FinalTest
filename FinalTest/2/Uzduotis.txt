Vincas turi tekstinį failą su piešinio duomenimis. Piešinys sudarytas iš langelių. Šių langelių spalvas nusako trys sveikieji skaičiai nuo 0 iki 255 (RGB komponentės).

Vincui reikia paversti pradinius dešimtainius skaičius į šešioliktainį kodą ir rezultatą įrašyti į tekstinį failą. Pavyzdžiui, geltonos spalvos langelio, kurio RGB komponentės yra 255, 221 ir 0, spalvos šešioliktainis kodas bus FFDD00 (dešimtainis skaičius 255 atitinka šešioliktainį FF, 221 atitinka DD ir 0 atitinka 00). Dešimtainis skaičius (nuo 0 iki 255) konvertuojamas į šešioliktainį skaičių taip: šešioliktainio skaičiaus pirmasis skaitmuo yra sveikoji dalis, dešimtainį skaičių dalijant iš 16, o antrasis šešioliktainio skaičiaus skaitmuo yra dešimtainio skaičiaus dalybos iš 16 liekana. Šešioliktainiai skaitmenys nuo 10 iki 15 koduojami atitinkamai raidėmis nuo A iki F. Jei pirmasis skaitmuo gaunamas nulis, jis irgi yra rašomas.
Parašykite programą, kuri spalvų dešimtaines RGB komponentes įrašytų į naują failą šešioliktainiais kodais.

Pradiniai duomenys
Duomenys pateikiami tekstiniame faile U2.txt.
Duomenų faile įrašyta:
	pirmoje eilutėje – piešinio ilgis a (1<=a<=10000) ir plotis b (1<=b<=10000);
	kitose a*b eilutėse, einant per piešinio langelius iš kairės į dešinę ir iš viršaus į apačią, – po 3 skaičius, nusakančius langelio RGB komponentes.
	
Rezultatai
	Rezultatus įrašykite tekstiniame faile U2rez.txt.
	Rezultatų failą sudaro a eilučių ir b stulpelių (atskirtų kabliataškiais). Spalvų kodai įrašomi tokia pačia tvarka kaip ir pradiniame faile.
	Kiekvienoje eilutėje turi būti b spalvų šešioliktainių kodų (sujungiami trys šešioliktainiai dviženkliai skaičiai be tarpų), atskirtų kabliataškiais ; (po paskutinio kodo kabliataškis nededamas).

 2 Balai